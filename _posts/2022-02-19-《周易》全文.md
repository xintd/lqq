---
layout: post
tags: [语文天地]
author: lqq
---

### 《周易》全文


第一卦 乾 乾为天 下乾上乾
乾，元亨。利贞。
初九：潜龙勿用。
九二：见jiàn龙在田，利见大人。
九三：君子终日乾乾，夕惕若厉，无咎。
九四：或跃在渊，无咎。
九五：飞龙在天，利见大人。
上九：亢龙有悔。
用九：见群龙无首，吉。

第二卦 坤 坤为地 下坤上坤
坤，元亨。利牝马之贞。君子有攸往，先迷后得主。利西、南，得朋。东、北，丧朋。安贞，吉。
初六：履霜，坚冰至。
六二：直方大，不习，无不利。
六三：含章，可贞。或从王事，无成有终。
六四：括囊，无咎，无誉。
六五：黄裳，元吉。
上六：龙战于野，其血玄黄。
用六：利永贞。

第三卦 屯 水雷屯 下震上坎
屯zhūn，元亨。利贞，勿用。有攸往，利建侯。
初九：磐桓huán，利居贞，利建侯。
六二：屯如邅zhān如，乘马班如。匪寇，婚媾。女子贞不字，十年乃字。
六三：即鹿无虞，惟入于林中。君子几不如舍，往吝。
六四：乘马班如，求婚媾。往吉，无不利。
九五：屯其膏。小贞，吉；大贞，凶。
上六：乘马班如，泣血涟如。

第四卦 蒙 山水蒙 下坎上艮
蒙，亨？匪我求童蒙，童蒙求我。初筮告，再三渎，渎则不告，利贞。
初六：发蒙，利用刑人，用说tuō桎梏gù，以往吝。
九二：包蒙，吉。纳妇，吉。子克家。
六三：勿用取女。见金夫，不有躬。无攸利。
六四：困蒙，吝。
六五：童蒙，吉。
上九：击蒙。不利为寇，利御寇。

第五卦 需 水天需 下乾上坎
需，有孚，光亨。贞吉，利涉大川。
初九：需于郊，利用恒，无咎。
九二：需于沙，小有言，终吉。
九三：需于泥，致寇至。 
  　六四：需于血，出自穴。
九五：需于酒食，贞吉。
上六：入于穴，有不速之客三人来，敬之终吉。

第六卦 讼 天水讼 下坎上乾
讼，有孚窒惕，中吉， 终凶。 利见大人，不利涉大川。
初六：不永所事。小有言，终吉。
九二：不克讼，归而逋。其邑人三百户，无眚。
六三：食旧德，贞厉，终吉。或从王事，无成。
九四：不克讼，复即命。渝安，贞吉。
九五：讼，元吉。
上九：或锡xī之鞶pán带，终朝三褫chǐ之。

第七卦 师 地水师 下坎上坤
师，贞。丈人，吉，无咎。
初六：师出以律，否臧凶。
九二：在师。中吉，无咎，王三锡命。
六三：师或舆尸，凶。
六四：师左次，无咎。
六五：田有禽。利执言，无咎。长子帅师，弟子舆尸，贞凶。
上六：大君有命。开国承家，小人勿用。

第八卦 比 水地比 下坤上坎
比，吉。原筮，元永贞。无咎。不宁方来，后夫凶。
初六：有孚比之，无咎。有孚盈缶，终来有它，吉。
六二：比之自内，贞吉。
六三：比之匪人。
六四：外比之，贞吉。
九五：显比。王用三驱，失前禽，邑人不诫。吉。
上六：比之无首，凶。

第九卦 小畜 风天小畜 下乾上巽
小畜xù，亨？密云不雨，自我西郊。
初九：复自道，何其咎？吉。
九二：牵复，吉。
九三：舆说tuō辐，夫妻反目。
六四：有孚，血去惕出，无咎。
九五：有孚挛如，富以其邻。
上九：既雨既处，尚德载妇，贞厉。月几望，君子，征凶。

第十卦 履 天泽履 下兑上乾
履虎尾，不咥人，亨。
初九：素履，往无咎。
九二：履道坦坦，幽人贞吉。
六三：眇能视，跛能履，履虎尾，咥人，凶。 武人为于大君。
九四：履虎尾，愬shuò愬终吉。
九五：夬履，贞厉。
上九：视履，考祥其旋，元吉。

第十一卦 泰 地天泰 下乾上坤
泰，小往大来，吉亨。
初九：拔茅，茹以其汇。征吉。
九二：包荒，用冯河，不遐遗。朋亡，得尚于中行。
九三：无平不陂，无往不复。艰贞，无咎。勿恤其孚，于食有福。
六四：翩翩，不富以其邻，不戒以孚。
六五：帝乙归妹，以祉，元吉。
上六：城复于隍，勿用师。自邑告命，贞吝。

第十二卦 否 天地否 下坤上乾
否pi之匪人，不利君子。贞，大往小来。
初六：拔茅，茹以其汇。贞，吉亨。
六二：包承，小人吉，大人否亨。
六三：包羞。
九四：有命，无咎。畴离祉。
九五：休否，大人吉。其亡其亡，系xì于苞桑。
上九：倾否，先否后喜。

第十三卦 同人 天火同人 下离上乾
同人于野，亨。利涉大川，利君子贞。
初九：同人于门，无咎。
六二：同人于宗，吝。
九三：伏戎于莽，升其高陵，三岁不兴。
九四：乘其墉，弗克攻，吉。
九五：同人先号啕而后笑，大师克相遇。
上九：同人于郊，无悔。

第十四卦 大有 火天大有 下乾上离
大有，元亨。
初九：无交害，匪咎。艰则无咎。
九二：大车以载，有攸往，无咎。
九三：公用享于天子，小人弗克。
九四：匪其彭，无咎。
六五：厥孚，交如，威如。吉。
上九：自天佑之，吉。无不利。

第十五卦 谦 地山谦 下艮上坤
谦，亨？君子有终。
初六：谦谦，君子用涉大川，吉。
六二：鸣谦，贞吉。
九三：劳谦，君子有终，吉。
六四：无不利，撝huī谦。
六五：不富以其邻，利用侵伐。无不利。
上六：鸣谦，利用行师，征邑国。

第十六卦 豫 雷地豫 下坤上震
豫，利建侯，行师。
初六：鸣豫，凶。
六二：介于石，不终日，贞吉。
六三：盱豫，悔。迟，有悔。
九四：由豫，大有得。勿疑朋盍簪。
六五：贞疾，恒不死。
上六：冥豫，成有渝，无咎。

第十七卦 随 泽雷随 下震上兑
随，元亨。利贞，无咎。
初九：官有渝，贞吉。出门交有功。
六二：系xì小子，失丈夫。
六三：系丈夫，失小子。 随有求得，利居贞。
九四：随有获，贞凶。有孚，在道以明，何咎？
九五：孚于嘉，吉。
上六：拘系之，乃从维之。王用享于西山。

第十八卦 蛊 山风蛊 下巽上艮
蛊，元亨。利涉大川。先甲三日，后甲三日。
初六：干gàn父之蛊，有子考，无咎。厉，终吉。
九二：干母之蛊，不可贞。
九三：干父之蛊，小，有悔；无，大咎。
六四：裕父之蛊，往见吝。
六五：干父之蛊，用誉。
上九：不事王侯，高尚其事。

第十九卦 临 地泽临 下兑上坤
临，元亨。利贞。至于八月，有凶。
初九：咸临，贞吉。
九二：咸临，吉，无不利。
六三：甘临，无攸利。既忧之，无咎。
六四：至临，无咎。
六五：知临，大君之宜，吉。
上六：敦临，吉无咎。

第二十卦 观 风地观 下坤上巽
观？盥guàn而不荐，有孚颙yóng若。
初六：童观。小人无咎，君子吝。
六二：闚kuī观，利女贞。
六三：观我生，进退。
六四：观国之光，利用宾于王。
九五：观我生，君子，无咎。
上九：观其生，君子，无咎。

第二十一卦 噬嗑 火雷噬嗑 下震上离
噬shì嗑hé，亨？利用狱。
初九：屦jù校jiào，灭趾，无咎。
六二：噬肤，灭鼻，无咎。
六三：噬腊xī肉，遇毒。小吝，无咎。
九四：噬乾gān胏zǐ，得金矢。利艰贞，吉。
六五：噬乾肉，得黄金。贞厉，无咎。
上九：荷hè校，灭耳，凶。

第二十二卦 贲 山火贲 下离上艮
贲bì，亨？小，利有攸往。
初九：贲其趾，舍车而徒。
六二：贲其须。
九三：贲如濡如，永贞吉。
六四：贲如皤pó如，白马翰如。匪寇，婚媾。
六五：贲于丘园，束帛戋戋。吝，终吉。
上九：白贲，无咎。

第二十三卦 剥 山地剥 下坤上艮
剥，不利有攸往。
初六：剥床以足，蔑贞，凶。
六二：剥床以辨，蔑贞，凶。
六三：剥之，无咎。
六四：剥床以肤，凶。
六五：贯鱼，以宫人宠，无不利。
上九：硕果不食，君子得舆，小人剥庐。

第二十四卦 复 地雷复 下震上坤
复，亨？出入无疾，朋来无咎。反复其道，七日来复，利有攸往。
初九：不远复，无祗qí悔，元吉。
六二：休复，吉。
六三：频复，厉无咎。
六四：中行独复。
六五：敦复，无悔。
上六：迷复，凶，有灾眚。用行师，终有大败。以其国君，凶。至于十年，不克征。

第二十五卦 无妄 天雷无妄 下震上乾   
无妄，元亨。利贞。其匪正，有眚，不利有攸往。
初九：无妄，往吉。
六二：不耕获，不菑畲，则利有攸往。
六三：无妄之灾，或系jì之牛，行人之得，邑人之灾。
九四：可贞，无咎。
九五：无妄之疾，勿药有喜。
上九：无妄，行有眚，无攸利。

第二十六卦 大畜 山天大畜 下乾上艮
大畜xù，利贞。不家食，吉。利涉大川。
初九：有厉，利巳sì。
九二：舆说tuō輹。
九三：良马逐，利艰贞。曰yuē闲舆卫，利有攸往。
六四：童牛之牿gù，元吉。
六五：豮fén豕之牙，吉。
上九：何天之衢？亨。

第二十七卦 颐 山雷颐 下震上艮
颐，贞吉。观颐，自求口实。
初九：舍尔灵龟，观我朵颐，凶。
六二：颠颐，拂经于丘颐，征凶。
六三：拂颐，贞凶。十年勿用，无攸利。
六四：颠颐，吉。虎视眈眈，其欲逐逐，无咎。
六五：拂经，居贞吉。不可涉大川。
上九：由颐，厉，吉。利涉大川。

第二十八卦 大过 泽风大过 下巽上兑
大过，栋桡。利有攸往，亨。
初六：藉用白茅，无咎。
九二：枯杨生稊，老夫得其女妻，无不利。
九三：栋桡，凶。
九四：栋隆，吉。有它吝。
九五：枯杨生华，老妇得士夫。无咎，无誉。
上六：过涉灭顶，凶。无咎。

第二十九卦 坎 坎为水 下坎上坎
习坎，有孚维心，亨。行有尚。
初六：习坎，入于坎窞dàn，凶。
九二：坎有险，求小得。
六三：来之坎坎，险且枕。入于坎窞，勿用。
六四：樽酒簋guǐ贰，用缶纳约自牖。终，无咎。
九五：坎不盈，祗qí既平，无咎。
上六：系xì用徽纆mò，寘zhì于丛棘。三岁不得，凶。

第三十卦 离 离为火 下离上离
离，利贞，亨。畜牝牛，吉。 
  　初九：履错然。敬之，无咎。
六二：黄离，元吉。
九三：日昃之离。不鼓缶而歌，则大耋dié之嗟，凶。
九四：突如其来如。焚如，死如，弃如。
六五：出涕沱若，戚嗟若，吉。
上九：王用出征，有嘉折首。获匪其丑，无咎。


下篇

第三十一卦 咸 泽山咸 下艮上兑
咸，亨？利贞。取女吉。
初六：咸其拇。
六二：咸其腓，凶。居，吉。
九三：咸其股，执其随。往吝。
九四：贞吉，悔亡。憧憧往来，朋从尔思。
九五：咸其脢méi，无悔。
上六：咸其辅，颊，舌。

第三十二卦 恒 雷风恒 下巽上震
恒，亨？无咎。利贞，利有攸往。
初六：浚jùn恒，贞凶，无攸利。
九二：悔亡。
九三：不恒其德，或承之羞。贞吝。
九四：田无禽。
六五：恒其德，贞：妇人吉，夫子凶。
上六：振恒，凶。

第三十三卦 遯 天山遯 下艮上乾
遯dùn，亨？小，利贞。
初六：遯尾，厉。勿用，有攸往。
六二：执之用黄牛之革，莫之胜说tuō。
九三：系xì遯，有疾。厉，畜xù臣妾吉。
九四：好遯。君子吉，小人否。
九五：嘉遯，贞吉。
上九：肥遯，无不利。

第三十四卦 大壮 雷天大壮 下乾上震
大壮，利贞。
初九：壮于趾，征凶，有孚。
九二：贞吉。
九三：小人用壮，君子用罔，贞厉。羝dī羊触藩，羸其角。
九四：贞吉，悔亡。藩决不羸，壮于大舆之輹。
六五：丧羊于易，无悔。
上六：羝羊触藩，不能退，不能遂。无攸利，艰则吉。

第三十五卦 晋 火地晋 下坤上离
晋，康侯用锡马蕃庶，昼日三接。
初六：晋如，摧如，贞吉。罔孚，裕，无咎。
六二：晋如，愁如，贞吉。受兹介福，于其王母。
六三：众允，悔亡。
九四：晋如鼫鼠，贞厉。
六五：悔亡，失得勿恤。往吉，无不利。
上九：晋其角，维用伐邑。厉，吉。无咎，贞吝。

第三十六卦 明夷 地火明夷 下离上坤
明夷，利艰贞。
初九：明夷于飞，垂其翼。 君子于行，三日不食。有攸往，主人有言。
六二：明夷，夷于左股。用拯马壮，吉。
九三：明夷于南狩，得其大首。不可疾，贞。
六四：入于左腹，获明夷之心于出门庭。
六五：箕子之明夷，利贞。
上六：不明，晦。初登于天，后入于地。

第三十七卦 家人 风火家人 下离上巽
家人，利女贞。
初九：闲有家，悔亡。
六二：无攸遂，在中馈，贞吉。
九三：家人嗃hè嗃，悔，厉吉。妇子嘻嘻，终吝。
六四：富家，大，吉。
九五：王假jiǎ有家，勿恤，吉。
上九：有孚，威如，终吉。

第三十八卦 睽 火泽睽 下兑上离
睽，小事，吉。
初九：悔亡。丧马勿逐，自复。见恶人，无咎。
九二：遇主于巷，无咎。
六三：见舆曳yè，其牛掣。其人天且劓，无初有终。
九四：睽孤，遇元夫，交孚。厉，无咎。
六五：悔亡。厥宗噬肤，往何咎？
上九：睽孤，见豕shǐ负涂，载鬼一车。先张之弧，后说tuō之弧。匪寇，婚媾，往遇雨则吉。

第三十九卦 蹇 水山蹇 下艮上坎
蹇，利西、南，不利东、北。利见大人，贞吉。
初六：往蹇，来誉。
六二：王臣蹇蹇，匪躬之故。
九三：往蹇，来反。
六四：往蹇，来连niǎn。
九五：大蹇，朋来。
上六：往蹇，来硕，吉。利见大人。

第四十卦 解 雷水解 下坎上震
解xiè，利西、南。无所往，其来复，吉。有攸往，夙，吉。
初六：无咎。
九二：田获三狐，得黄矢。贞吉。
六三：负且乘，致寇至。贞吝。
九四：解而拇，朋至。斯孚。
六五：君子维有解，吉。有孚于小人。
上六：公用射隼于高墉之上，获之。无不利。

第四十一卦 损 山泽损 下兑上艮
损，有孚，元吉。无咎，可贞。利有攸往。曷之用？二簋可用享。
初九：已yǐ事遄往，无咎，酌损之。
九二：利贞，征凶。弗损益之。
六三：三人行，则损一人；一人行，则得其友。
六四：损其疾，使遄chuán有喜。无咎。
六五：或益之十朋之龟，弗克违。元吉。
上九：弗损益之。无咎，贞吉。利有攸往，得臣无家。

第四十二卦 益 风雷益 下震上巽
益，利有攸往，利涉大川。
初九：利用为大作，元吉，无咎。
六二：或益之十朋之龟，弗克违。永贞，吉。王用享于帝，吉。
六三：益之用凶事，无咎。有孚中行，告公用圭。
六四：中行，告公从。利用为依迁国。
九五：有孚惠心，勿问，元吉。有孚惠我德。
上九：莫益之，或击之。立心勿恒，凶。

第四十三卦 夬 泽天夬 下乾上兑
夬guài，扬于王庭。孚号有厉。告自邑，不利即戎，利有攸往。
初九：壮于前趾，往不胜，为咎。
九二：惕号，莫夜。有戎，勿恤。
九三：壮于頄qiú，有凶。 君子夬夬独行，遇雨若濡。有愠yùn，无咎。
九四：臀无肤，其行次且。 牵羊悔亡，闻言不信。
九五：苋xiàn陆夬夬。中行，无咎。
上六：无号，终有凶。

第四十四卦 姤 天风姤 下巽上乾
姤，女壮，勿用取女。
初六：系jì于金柅，贞吉。有攸往，见凶。羸豕孚蹢dí躅zhú。
九二：包有鱼，无咎。不利宾。
九三：臀无肤，其行次且。厉，无大咎。
九四：包无鱼，起凶。
九五：以杞包瓜，含章。有陨自天。
上九：姤其角。吝，无咎。

第四十五卦 萃 泽地萃 下坤上兑
萃，亨？王假有庙。利见大人，亨。利贞，用大牲，吉。利有攸往。
初六：有孚不终，乃乱乃萃。若号，一握为笑。勿恤，往，无咎。
六二：引，吉。无咎。孚乃利用禴。
六三：萃如，嗟如，无攸利。往，无咎，小吝。
九四：大，吉，无咎。
九五：萃有位，无咎。匪孚，元永贞，悔亡。
上六：齎ji咨涕洟yí，无咎。

第四十六卦 升 地风升 下巽上坤
升，元亨。用见大人。勿恤，南征吉。
初六：允升，大，吉。
九二：孚乃利用禴，无咎。
九三：升虚邑。
六四：王用享于岐山，吉，无咎。
六五：贞吉。升阶。
上六：冥升，利于不息之贞。

第四十七卦 困 泽水困 下坎上兑
困，亨？贞，大人吉。无咎，有言不信。
初六：臀困于株木。入于幽谷，三岁不觌。
九二：困于酒食。朱绂fú方来，利用享祀。征凶，无咎。
六三：困于石，据于蒺藜。入于其宫，不见其妻。凶。
九四：来徐徐，困于金车。吝，有终。
九五：劓yì刖yuè，困于赤绂。乃徐有说tuō，利用祭祀。
上六：困于葛藟lěi，于臲niè卼wù。曰动悔。有悔，征吉。

第四十八卦 井 水风井 下巽上坎
井，改邑不改井，无丧无得，往来井井。汔qì至亦未繘jú井，羸léi其瓶，凶。
初六：井泥不食，旧井无禽。
九二：井谷射鲋，瓮敝漏。
九三：井渫xiè不食，为我心恻。可用汲，王明，并受其福。
六四：井甃zhòu，无咎。
九五：井冽，寒泉食。
上六：井收勿幕，有孚元吉。

第四十九卦 革 泽火革 下离上兑
革，已yǐ日乃孚，元亨。利贞，悔亡。
初九：巩用黄牛之革。
六二：已yǐ日乃革之。征吉，无咎。
九三：征凶，贞厉。革言三就，有孚。
九四：悔亡，有孚改命，吉。
九五：大人虎变，未占有孚。
上六：君子豹变，小人革面。征凶，居贞吉。

第五十卦 鼎 火风鼎 下巽上离
鼎，元吉，亨。
初六：鼎颠趾，利出否。得妾以其子。无咎。
九二：鼎有实，我仇qiú有疾，不我能即。吉。
九三：鼎耳革，其行塞。雉膏不食，方雨亏悔。终吉。
九四：鼎折足，覆公餗sù。其形渥wò，凶。
六五：鼎黄耳金铉。利贞。
上九：鼎玉铉。大，吉。无不利。

第五十一卦 震 震为雷 下震上震
震，亨？震来虩xì虩，笑言哑哑。震惊百里，不丧匕鬯chàng。
初九：震来虩虩，后笑言哑哑，吉。
六二：震来厉。亿丧贝，跻于九陵。勿逐，七日得。
六三：震苏苏，震行无眚。
九四：震遂suì泥。
六五：震往来，厉。亿无丧，有事。
上六：震索索，视矍矍，征凶。震不于其躬，于其邻，无咎，婚媾有言。

第五十二卦 艮 艮为山 下艮上艮
艮其背，不获其身。行其庭，不见其人，无咎。
初六：艮其趾，无咎。利永贞。
六二：艮其腓，不拯其随。其心不快。
九三：艮其限，列其夤yin。厉薰心。
六四：艮其身，无咎。
六五：艮其辅，言有序，悔亡。
上九：敦艮，吉。

第五十三卦 渐 风山渐 下艮上巽
渐，女归吉，利贞。
初六：鸿渐于干，小子厉，有言，无咎。
六二：鸿渐于磐，饮食衎kàn衎，吉。
九三：鸿渐于陆，夫征不复，妇孕不育，凶。利御寇。
六四：鸿渐于木，或得其桷，无咎。
九五：鸿渐于陵，妇三岁不孕，终莫之胜，吉。
上九：鸿渐于陆，其羽可用为仪，吉。

第五十四卦 归妹 雷泽归妹 下兑上震
归妹，征凶，无攸利。
初九：归妹以娣dì，跛能履，征吉。
九二：眇能视，利幽人之贞。
六三：归妹以须，反归以娣。
九四：归妹愆期，迟归有时。
六五：帝乙归妹，其君之袂，不如其娣之袂良。月几望，吉。
上六：女承筐无实，士刲kuī羊无血，无攸利。

第五十五卦 丰 雷火丰 下离上震
丰，亨？王假之。勿忧，宜日中。
初九：遇其配主，虽旬无咎，往有尚。
六二：丰其蔀bù，日中见斗。往得疑疾，有孚发若，吉。
九三：丰其沛，日中见沫。折其右肱，无咎。
九四：丰其蔀，日中见斗。遇其夷主，吉。
六五：来章，有庆誉，吉。
上六：丰其屋，蔀其家。闚kuī其户，闃qù其无人。三岁不见，凶。

第五十六卦 旅 火山旅 下艮上离
旅，小，亨。旅，贞吉。
初六：旅琐琐，斯其所取灾。
六二：旅即次，怀其资。得童仆，贞。
九三：旅焚其次，丧其童仆，贞厉。
九四：旅于处，得其资斧，我心不快。
六五：射雉，一矢亡，终以誉命。
上九：鸟焚其巢，旅人先笑后号啕。丧牛于易，凶。

第五十七卦 巽 巽为风 下巽上巽
巽，小，亨。利攸往，利见大人。
初六：进退，利武人之贞。
九二：巽在床下，用史巫纷若，吉，无咎。
九三：频巽，吝。
六四：悔亡，田获三品。
九五：贞吉，悔亡。无不利，无初有终。先庚三日，后庚三日，吉。
上九：巽在床下，丧其资斧，贞凶。

第五十八卦 兑 兑为泽 下兑上兑
兑，亨？利贞。
初九：和兑，吉。
九二：孚兑，吉，悔亡。
六三：来兑，凶。
九四：商兑，未宁，介疾有喜。
九五：孚于剥，有厉。
上六：引兑。

第五十九卦 涣 风水涣 下坎上巽
涣，亨？王假有庙。利涉大川，利贞。
初六：用拯马壮，吉。
九二：涣奔其机，悔亡。-
六三：涣其躬，无悔。
六四：涣其群，元吉。涣有丘，匪夷所思。
九五：涣汗其大号，涣王居，无咎。
上九：涣其血，去逖tì出，无咎。

第六十卦 节 水泽节 下兑上坎
节，亨？苦节，不可贞。
初九：不出户庭，无咎。
九二：不出门庭，凶。
六三：不节若，则嗟若。无咎。
六四：安节，亨。
九五：甘节，吉。往有尚。
上六：苦节，贞凶。悔亡。

第六十一卦 中孚 风泽中孚 下兑上巽
中孚，豚鱼，吉。利涉大川，利贞。
初九：虞，吉。有它不燕。
九二：鸣鹤在阴，其子和之。我有好爵，吾与尔靡之。
六三：得敌。或鼓或罢，或泣或歌。
六四：月几望，马匹亡。无咎。
九五：有孚挛如，无咎。
上九：翰音登于天，贞凶。

第六十二卦 小过 雷山小过 下艮上震
小过，亨？利贞。可小事，不可大事。飞鸟遗之音，不宜上，宜下。大，吉。
初六：飞鸟以凶。
六二：过其祖，遇其妣bǐ。不及其君，遇其臣。无咎。
九三：弗过防之，从或戕qiāng之。凶。
九四：无咎，弗过遇之。往厉，必戒。勿用，永贞。
六五：密云不雨，自我西郊。公弋取彼在穴。
上六：弗遇过之。飞鸟离之，凶。是谓灾眚。

第六十三卦 既济 水火既济 下离上坎
既济，亨？小，利贞。初吉，终乱。
初九：曳yè其轮，濡其尾。无咎。
六二：妇丧其髴fú。勿逐，七日得。
九三：高宗伐鬼方，三年克之，小人勿用。
六四：繻rú有衣袽，终日戒。
九五：东邻杀牛，不如西邻之禴祭，实受其福。
上六：濡其首，厉。

第六十四卦 未济 火水未济 下坎上离
未济，亨？小，狐汔济。濡其尾，无攸利。
初六：濡其尾，吝。
九二：曳其轮，贞吉。
六三：未济，征凶。利涉大川。
九四：贞吉，悔亡。震用伐鬼方，三年有赏于大国。
六五：贞吉，无悔。君子之光，有孚，吉。
上九：有孚于饮酒，无咎。濡其首，有孚失是。